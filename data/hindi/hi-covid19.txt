कोविड-19 (COVID-19), जिसे वुहान वायरस 2019 के नाम से भी जाना जा रहा है, एक प्रकार का संक्रामक रोग है, जो 2019 नोवेल कोरोनावायरस (SARS-CoV-2) के कारण होता है। इस रोग का पता सबसे पहले चीन के वुहान शहर में 2019 को चला था। हालांकि तब तक ये पूरी दुनिया में फैल चुका था, जिसका परिणाम 2019–20 वुहान कोरोनावायरस महामारी के रूप में सामने आया। कुछ लोगो के अनुसार यह चीन द्वारा वैश्विक स्तर पर ट्रेड वॉर है। इसकें सामान्य लक्षणों में बुखार, खांसी और सांस लेने में तकलीफ होना शामिल है। कुछ मामलों में मांसपेशियों में दर्द, थूक का निर्माण और गले में खराश भी देखने को मिला है। अधिकतर मामलों में हल्के लक्षण ही होते हैं और सिर्फ कुछ मामलों में ये बढ़ कर निमोनिया या कई अंगों के विफल होने तक भी पहुँच जाते हैं। जांच किए जा रहे मामलों में प्रति व्यक्ति मौतों का प्रतिशत 3.4%[कृपया उद्धरण जोड़ें] है, जिसमें व्यक्ति की उम्र और स्वास्थ अलग अलग हैं।